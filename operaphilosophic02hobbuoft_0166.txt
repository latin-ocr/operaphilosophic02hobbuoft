152 PRAEFATm AD LECTORES.

qui magistratui civili subditos sese esse nolunt, onerum-
que publicorum immunes esse volunt, in civitate tamen
esse, atque ab ea protegi a vi et injuriis postulant, ne
illos cives, sed hostes exploratoresque esse putaretis,
'neque omnia, quae illi pro verbo Dei vobis vel palam vel
secreto proponunt, temere reciperetis. Apertius dicam.
Si quis concionator, vel confessor, vel casuista doctri-
nam hanc, summum imperantem, imo quemlibet homi-
nem, injussu summi imperantis, jure a cive interfici, aut
rebellionem, conjurationem, foedusve quodlibet civium
contra civitatem jure iniri posse, verbo Dei consenta-
neum esse dixerit, illi ne crederetis, sed nomen ejus de-
nunciaretis. Haec qui probat, is meum quoque in scri-
bendo consilium probum esse existimabit.

Postremo, per totam orationem meam modum talem
conservandum mihi proposui, primo ne de justitia sin-
gularium actionum quicquam determinarem, sed legibus
determinandum relinquerem. Deinde, ne quicquam dis-
sererem de cujuscunque civitatis legibus speciatim, idest,
ne quae sint, sed quid sint leges, dicerem. Tertio, ne
civitati aristocraticae vel democraticae minorem a civibus
obedientiam deberi quam monarchicae existimare viderer:
licet enim monarchiam caeteris civitatis speciebus capite
decimo commodiorem esse argumentis aliquot suadere

conatus sim Í¾ quam rem unam in hoc libro non demon-

