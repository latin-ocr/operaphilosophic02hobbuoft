PRAEFATIO AD LECTORES. 153

‘stratam‘sed probabiliter positam esse confiteor; omni
tamen civitati potestatem summam et aequalem tribu-
endam esse passim et expresse dico. Quarto, de doc-
‘trinis theologorum, praeterquam de illis quae civium
obedientiam tollunt et civitatis statum labefactant, ne
quid in ullam partem disputarem. Postremo, ne quid
per imprudentiam ederem quod edito opus non esset,
id, quod conscripseram, publici juris esse illico nolui:
itaque- exemplaria pauca privatim impressa amicis dis-
tribuenda curavi, ut sententiis aliorum exploratis, siquae
v erronea, dura, obscurave esse viderentur, ea emenda-
rem, mollirem atque explicarem.

Acerrime vero reprehensa haec reperi, quod potentiam
civilem immodicam fecerim, sed ab ecclesiasticis ; quod
libertatem conscientiae abstulerim, sed a sectariis ; quod
summos imperantes legibus civilibus exsolverim, sed a
legistis. q Horum itaque reprehensionibus, ut qui rem
suam agunt, nisi ut eos nodos fortius adstringerem, non

magnopere commovebar. Caeterum eorum causa, qui

   

circa ipsa principia haeserunt, nempe naturam hominum,
jus naturae, naturam pactorum et generationem civitatis,
·’ quoniam non affectus sed sensus suos genuinos in repre-

, hendendo sequuti sunt, annotationes quibusdam in locis

adjeci, quales dissentientibus satisfacere posse judicavi.

Denique, ne quemquam offenderem praeter eos quorum

