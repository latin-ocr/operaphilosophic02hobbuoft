DE ΑΡΡΕΤιΤυ ΕΤ FUGA, ETc. 99

sitae, bonum; nam jucundum. Videntur enim
cuique argumentum prudentiae suae. Mendicitas‚
vel etiam paupertas eitra id quod necessarium est,
malum; quia indigere necessariis, malum. Pau-
pertas sine indigentia, bonum ; subtrahit dominum
suum ab invidia, calumnia et insidiis.

8. Sapientia, utile. Nam praesidium in se habet
nonnullum. Etiam appetibile est per se, id est,
jucundum. Item pulchrum; quia acquisitu difficilis.
Ignorantia, malum; ut in qua praesidium nullum,
neque ingruentis mali praevisio. ‚

Divitiarum quam sapientiae cupido major. Vulgo
enim non quaeritur haec nisi propter illas. Et illas
si habent, etiam hanc habere videri volunt. Non
enim qui sapiens est, ut dixere stoici, dives est;
sed contra, qui dives est sapiens dicendus est.

Sapientiae quam divitiarum major est gloria. Hae
enim pro illius signo haberi solent. Indigentia
quam stultitia minus est dedecus ; illa enim fortunae
iniquitatem accusare potest ; haee naturam accusat
solam. Tolerabilior autem est stultitia quam indi-
gentia ; illa enim in proprio, quod aiunt, elemento
non gravat.

9. Scientiae sive artes, bonum. Juoundum enim.
Nam finxit natura hominem omnis rei novae admi-
ratorem, id est, avidum sciendi omnium rerum
causas. Itaque fit, ut scientia sit tantum animi
pabulum, et proinde eandem habeat rationem ad
animum quam habent alimenta ad corpus3 et ut
esurienti cibuS, ita sunt animo curioso phaenomena.
Differunt tamen in hoe, quod corpori accidere po-
test ciborum satietas3 animus autem sciendo ex-
pleri non potest.

Etiam, sua cuique ars eatenus utilis, quatenus

H 2

SECT. 11.

11.

Sapientia.

Artes.

