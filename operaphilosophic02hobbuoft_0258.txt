244 IMPERIUM.

sacr. 111. determinato. Si simpliciter, intelligitur ita esse

»ᾆξ’-,κ imperium ejus cui traditur, sicut erat populi qui
tradidit. Qua igitur ratione populus jure monar-
cham illum, eadem ille monarcham alium facere
potest3 ita ut monarchae, cui simpliciter traditum
est imperium, competat jus non modo possessionis,
sed etiam successionis, ut possit suo arbitrio'decla-
rare successorem suum.

De monarchis 16. Quod si imperium pro tempore determinato ,

ad tempu* tantum traditum sit, alia praeter ipsam traditionem
spectanda sunt. Primum, utrum populus, cum in
eum imperium contulerit, reliquerit sibi yus ad tem-
pora et loca praefinita coeundi, necne. Secundum,
si reliquerit sibi potestatem illam, utrum reliquerit
sibi potestatem conveniendi antequam tempus illud
exspiraret, quod monarchoe ad habendum imperium
summum praescripserat. Tertium, utrum convo-
cari voluerit ad arbitrium monarchae illius tempo-
rarii, et non aliter. Supponamus jam populum
tradidisse summum imperium alicui uni homini,
habendum pro tempore tantum vitae suae3 quod cum
fecisset, putemus primo, e coetu unumquemque ita
discessisse, ut de 1000, ubi post mortem ejus ad
novam electionem congregarentur, nihil omnino
ordinatum sit. In hoc casu manifestum est, per
articulum quintum hujus capitis, populum non esse
amplius personam, sed multitudinem dissolutam,
quorum cuilibet cum quibuslibet convenire diverso
tempore, et loco quo libuerit, vel imperium sibi
rapere si potuerit, aequo jure, nimirum naturali,
licitum est. Quicunque igitur monarcha tali con-
ditione imperium habet, tenetur lege naturali, quae
habetur capite tertio articulo octavo de non red-
dendo malo pro bono, cavere ne per mortem suam

