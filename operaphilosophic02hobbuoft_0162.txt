148 PRAEFATIO AD moronus.

cupiunt dederis, plorant atque irascuntur, etiam parentes
ipsos verberant, habentque a natura ut ita faciant3 atta-
men culpa vacant, neque mali sunt, primo quia nocere
non possunt, deinde quia rationis usu carentes officiorum
omnium immunes sunt. Iidem si adulta aetate, acquisitis
viribus quibus nocere possunt, eadem facere pergant,
tum vero mali et esse et appellari incipiunt. Ita ut vir
malus idem fere sit, quod puer robustus, vel vir animo
puerili, et malitia idem quod defectus rationis ea aetate,
qua per naturam, disciplina atque damnorum experientia
gubernatam, accidere hominibus solet. Nisi ergo ho-
mines ideo a natura factos malos esse dixerimus, quod
disciplinam et usum rationis a natura non habent, con-

fitendum est posse homines a natura cupiditatem, metum,

iram, caeterosque affectus habere animales, ut tamen
mali facti a natura non sint. Immoto igitur quod jeci
fundamento, ostendo primo conditionem hominum extra
societatem civilem, quam conditionem appellare liceat
statum naturae, aliam non esse quam bellum omnium
‘contra omnes; atque in eo bello jus esse omnibus in
omnia: deinde homines omnes ex eo statu misero et
odioso, necessitate naturae suae, simulatque miseriam
illam intellexerint, exire velle t id autem, nisi initis pactis
a jure suo in omnia* decedant, fieri non posse. Porro
quae sit pactorum natura, quo modo jura ab alio in alium,

‘ut pacta valida fiant, transferri debeant3 item quae jura

