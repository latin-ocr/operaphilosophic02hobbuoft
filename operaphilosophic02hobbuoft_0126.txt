SECT. 11.

13.

A consuetudine:

112 DE HOMINE.

eorum qui inceptum sermonem finire non possunt,
abducti cogitationibus a proposito alienis, Tarditas
contra, si modum excedat, desinit in aliam stul-
titiae speciem, qui est stupor.

Quod dicitur vulgo, senes ingenio esse ad divi-
tias nimis attento, verum non est. Nam quod se-
num magna pars divitias, quibus minime usuri sunt,
acervare solent, non id faciunt ex ingenio senili, sed
ex studio perpetuo3 nam ante senectutem idem
erat studium, nempe ut, experiundo quousque pru-
dentia sua et ingenio in acquirendis divitiis proce-
dere possunt, sibimet ipsis possent applaudere, nec
ut divitiis illis, sed prudentia sua frui possent, qua
illas congesserunt. Neque hoc mirum videri de-
bet; nam et qui literis student, quanto aetate magis
provehuntur tanto magis scientiam augere soliti
sunt, spectantes animi sui virtutem in scientia, tan-
quam in speculo. Denique omnes institutum, quod
elegerint, ut jucundissimum usque ad senectutem
ornare et excolere solent quantum valent3 et in
senectute maxime, non quia seniores, sed quia pro-
fecerunt magis, more earum rerum quae sua na-
tura quo longius eo velocius semper feruntur.

3. A consuetudine: propterea quod quae nova of-
fendunt, id est, quibus in principio resistit natura
hominis, eadem saepius iterata naturam subigunt3
et primo quidem ferre se, mox autem amare cogunt.
Id quod in regimine corporis maxime, deinde etiam
in operationibus animi perspicuum est. Itaque
vino ab adolescentia assueti, haud facile desuescunt ;
et opinionibus quibuscunque a pueritia imbuti, eas
plerumque retinent etiam in senectute, praesertim
homines qui non, nisi in rebus pertinentibus ad rem
familiarem, de vero et falso magnopere solliciti sunt.

