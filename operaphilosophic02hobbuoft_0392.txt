SECT. 111.

17.

Regnum Dei

per pactum
novum coeleste
esse, et incipere
a «lie judicii.

378 RELIGIO.

tabantur putare Se tunc, cum CHRISTUS ascende-
ret, regnum Dei nondum advenisse. Porro, verba
CHRISTI (Joh. xviii. 36) : non est regnum meum de
hoc mundo: et (Luc. xxii. 18): non bibam eto.
donee regnum Dei veniat: et (Joh. iii. 17): non
misit Deus filium suum in huno mundum, ut judicet
mundum,sed ut salvetur mundus per illum : et (J oh.
xii. 47): si quis audierit verba mea, et non custo-
dierit, ego non judico eum ; non enim veni, utjicdi-
cem mundum, sed salvificem mundum .· et (Luc. xii.
14): homo quis me constituit judicem aut divisorem
super vos ,9 et ipsa appellatio regni eoelestis idem
testatur. Idem colligitur ex verbis prophetae Jere-
miae (xxxi. 34) loquentis de regno Dei per pactum
novum: Non docebit vir ultra proximum suum,
et vir fratrem suum, dicens, cognosce Dominum3
omnes enim cognoscent me a minimo eorum usque
ad maximum, ait Dominus .· id quod de regno
hujus mundi intelligi non potest. Regnum igitur
Dei, cujus constituendi causa CHRISTUS in hunc
mundum venit3 de quo prophetae vaticinati sunt;
et de quo orantes dicimus, adveniat regnum tuum ,-
si subditos ab hostibus loco separatos, si judicia, Si
majestatem habere debet, prout est praedictum, ab
eo tempore incipiet, in quo Deus oves ab haedis
separabit3 in quo apostoli judicabunt duodecim
tribus Israel; in quo CHRISTUS veniet in majes-

tate et gloria; in quo denique omnes cognoscent ’

Deum, ita ut non opus sit doceri, id est, in secundo
CHRISTI adventU‚ sive die judicii ultimi. Quod
Si regnum Dei restitutum jam esset, nulla ratio
reddi posset, quare CHRISTUS, completo opere prop-
ter quod missus est, iterum veniret, aut quare sic
precaremur ε adveniat regnum tuum.

