SECT. 11.

1.-

Nun-itione τ

2 DE HOMINE.

factum esse mare, ex solidioribus terram, initio
quidem satis teneram, postea vero a splendore solis
factam compactiorem. Qua mollitie telluris, in
locis soli subjectioribus, factum esse ajunt, utin
locis paludosis tumores sive pustulae quaedam enas—
cerentur, membranulas habentes ex quibus post
perustis perfractisque omne genus animalium, etiam
homines, excludebantur. Propinqua quidem haec
sunt iis quae traduntur in capite primo Genea-eos,
sed non eadem. Nam discesserunt quidem a se
invicem corpora, et ad sua quaeque loca abierunt
homogenea3 sed propter motum spiritus Dei, qui
super illam abyssi faciem unam ferebatur. Pro-
duxit etiam terra omne genus animalium; sed
virtute verbi divini, et excepto homine, qui post
caetera animalia ad Dei similitudinem creatus est.
Attamen qui sic philosophati sunt, quantum sine
revelatione divina assequi licuit tantum videntur
assequuti. Prima enim universi generatio et dis-
solutio, nisi conditori ejus, nemini cognita est.
Primam ergo generis humani originem talem esse
credimus qualem in lege sacra a Moyse traditam
didicimus.

2. Nutritio hominis quomodo ex cibis quotidie
perficitur, sensui fere manifestum est. Cibus enim
motu illo, quem deglutitionem dicimus, dejicitur in
ventriculum. Ventriculus motu quodam sibi pro-
prio dejectum jactat, ita ut misceat et emolliat3
truditque in intestina. Intestina emollitum pro-
trudunt, et partem ejus tenuissimam, id est chy-
lum, per motum peristalticum, cogunt in venas
lacteas; venae lacteae in subclaviares, hae in cavam
exonerant; vena cava in cor, ubi cum sanguine
miscetur; et cor in arterias. Partem autem ejus

