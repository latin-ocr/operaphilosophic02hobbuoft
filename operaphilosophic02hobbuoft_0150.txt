136 EPISTOLA DEDICATORIA.

virtutibus pacis, ad similitudinem Dei acceditur3 hic
propter malorum pravitatem, recurrendum etiam bonis
est, si se tueri volunt, ad virtutes bellicas vim et dolum,
id est, ad ferinam rapacitatem. Quam etsi homines
pro convitio invicem objiciant, more innato, facta sua
in personis aliorum, tanquam in speculo sinistra dextra,
dextra sinistra existimantes3 vitium tamen esse non sinit
profectum a necessitate conservationis propriae jus na-
turale. Quod autem Catoni, viro sapientiae celebra-
tissimae, odium pro judicio, affectus pro ratione im-
ponere in tantum potuit, ut quod aequum in populo
suo, idem reges facere iniquum censeret, mirari fortasse
alii poterunt3 ego sane in ea opinione jam diu sum,
neque egregiam sententiam unquam fuisse quae placuit
populo, neque sapientiam vulgari majorem vulgo agnosci
posseÍ¾ quippe quam vel non intelligunt, vel intelligentes
aequant. Graecorum Romanorumque facta et dicta ce-
lebria non ratio, sed magnitudo, et saepe illud ipsum
lupinum, quod mutuo exprobrant, historiae commendavit,
quae una cum publicis actionibus actores per cursum
seculorum devolvit qualescunque. Sapientia vera nihil
aliud est quam in omni materia veritatis scientia. Ea
vero, cum a memoria rerum per appellationes certas et
definitas excitata derivetur, non animi acris et repentini
impetus, sed rationis rectae, id est, philosophiae opus

est. Per hanc enim a rerum singularum contemplatione

