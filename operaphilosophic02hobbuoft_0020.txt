SECT. ΙΙ.

1.

G eneratione.

6 DE HOMINE.

ad venarum interna pateat aditus, inde incipere
potest vasorum exulceratio, utin lue venerea, initio
facto a meatu urinario, prorepit venenum per ure-
teres, renes, venas emulgentes et cavam secundo
sanguine ad cor, et inde per arterias in corporis ha-
bitum. Eodem modo fiunt morbi et mortes propter
obstructionem materiae quae defertur per nervos.
Cumque aliae multae sint mortis et morborum viae,
omnium tamen unum est opus, ut sanguinem sis-
tant, vel intercipiant, vel exhauriant, vel aliquo
modo impediant ; de quibus fusius dicere professio
est medicorum.

4. Quod ad generationem hominis attinet, eodem
fere modo procedit quo generatio plantarum. Ma-
teria plantarum est ipsa terra, quam calore evo-
catam format motus seminis specificus in plantam

proprii generis. Similiter in generatione hominis,

materia foetus est sanguis maternus, quem utrius-
que parentis humor prolificus movet formatque in
speciem humanam. Nimirum, reciprocante serra
amoris fit fermentatio, et inde vasorum distentio,
et humoris prolifici eruptio et in sulcos soli mulie-
bris intrusio, ubi sanguinem paulatim descendentem
motu suo specifico format in hominem.

Possem haec minutius explicare, nisi instituissem
non tam corporis quam animae facultates inves-
tigare. Itaque ad sensus procedo : satis habens si
hujusmodi res attigero tantum, plenius autem trac-
tandas aliis reliquero ; qui, si machinas omnes tum
generationis tum nutritionis satis perspexerint, nec
tamen eas a mente aliqua conditas ordinatasque ad
sua quasque officia viderint, ipsi profecto sine mente
esse censendi sunt.

