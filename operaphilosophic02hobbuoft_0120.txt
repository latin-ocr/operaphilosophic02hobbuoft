s'Ecr. 11.

12.

Metus
invisibilium.

106 DE HOMINE.

illum occidere, qui injuriam fecit3 nam mortuum
nunquam cujusquam rei poenitet. Objectum ergo
irae est molestum, sed quatenus vi superabile.
Quem enim conviciis lacessieris nudus, iratum;
armatus, tremebundum facies. Iram ut spes effert,
ita metus temperat; id est, sicut per imaginationem
spiritus animales effunduntur in nervos ad faciendam ”
vim in malum quod ingruit3 ita per imaginationem
majoris mali retrahuntur ad cor suae defensionis
causa, vel ad fugam. Spei objectum est bonum
apparens3 metus objectum, malum. Bonum enim
speratum unde ad nos venire debeat, nunquam
satis perspicimus: nam si perspiceremus, res certa
esset, nec expectatio nostra amplius diceretur spes,
sed gaudium. Ad spem sufficiunt etiam levissima
argumenta. Imo res, quae ne animo quidem con-
cipi potest, sperari tamen potest, si dici potest.
Similiter, metui quidlibet potest quanquam non
concipiatur, modo terribile esse vulgo dicatur, vel
si multos simul fugere videamus; nam, quanquam
incognita causa, fugimus quoque nos, ut in terror-
ibus quos vocant panicos. Credimus enim eos,
qui primi fugiunt, fugae causam vidisse periculum
aliquod. Itaque affectus isti ratione gubernari
opus habent. Ratio enim est, quae, >tam nostras
quam objectorum vires mensurans comparansque,
tum spei, tum metui modum statuit, ne aut spe-
rantes illudamur, aut timentes ea bona, quae ha-
bemUS, sine causa justa amittamus. Quod enim
spem perfidam et metum proditorem toties ex-
perimur, sola facit imperitia nostra.

5. Omnes homines opinione tenentur esse in-
visibile aliquod vel invisibilia, a quo vel quibus,
prout propitia sunt vel infesta, omnia bona speranda,

