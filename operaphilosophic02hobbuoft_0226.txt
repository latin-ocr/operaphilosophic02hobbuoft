SECT. 111.
r

ε).
ὶὛ-κ

Cur brutorum

quorundam ani-
mantium regi-
men sola stet
concordia3 ho-
minum non item.

212 IMPERIUM.

ita actiones suas dirigunt ad finem communem, ut
coetus eorum nullis seditionibus sint obnoxii. Non
sunt tamen coetus eorum civitates, neque ideo ipsa
animalia politica dicenda sunt3 quippe quorum
regimen consensio tantum est, sive multae volun-
tates ad unum objectum; non ut in civitate opus
est, una voluntas. Verum est in creaturis illis solo
sensu et appetitu viventibus, consensionem animo-
rum ita esse durabilem, ut nulla alia re opus sit ad
eam, et, ex consequenti, ad pacem inter se con-
servandam, praeterquam naturali eorum appetitu.
In hominibus autem aliter res se habet. Nam pri-
mo, inter homines certamen est honoris et dignita-
tis; inter bestias non est: unde odium et invidia,
ex quibus nascitur seditio et bellum, inter homines
est, inter illas non est. Secundo, appetitus natu-
ralis apum et similium creaturarum conformes sunt,
et feruntur ad bonum commune, quod inter illas
non differt a privato; homini autem nihil pene
pro bono habetur, in quo non sit possessori aliquid
praecipui et eximii prae eo quod possident caeteri.
Tertio, animantia, quae rationem non habent, nul-
lum defectum vident, vel videre se putant, in admi-
nistratione suarum rerumpublicarum: sed in mul-
titudine hominum plurimi sunt qui, prae caeteris
sapere existimantes, conantur res novare, et diversi
novatores innovant diversis modis 3 id quod est dis-
tractio et bellum civile. Quarto, animantia bruta,
utcumque possint vocis suae usum aliquem habere
ad significandum inter se affectus suos, carent ta-
men illa verborum arte, quae necessario requiritur
ad perturbationes animi concitandas, nimirum, qua
bonum melius, malum, pejus repraesentatur animo,
quam revera est: hominis autem lingua tuba quae-

