178 LIBERTAS.

sEcvn 111, jus habes ex ipso statu3 ita ut opus non sit prius
2· ‚ credere, ut fallentem post interficias. In statu vero
civili, ubi jus vitae et necis, omnisque poenae corpo-
ralis penes civitatem est, illud ipsum jus interfici-
endi privato concedi non potest. Neque ipsi
civitati opus est, ut aliquem puniat, postulare pacto
ut patientiam praestet, sed tantum ne quisquam
defendat alios. Si in statu naturae, velut inter duas
civitates, fieret pactum de interficiendo ni fecerit,
intelligitur praecessisse aliud pactum de non inter-
ficiendo ante praestitutum diem. Itaque eo die si
praestitum non sit, redit jus belli, hoc est, status
hostilis, in quo omnia licent, ideoque etiam re-
sistere. Postremo, pacto non resistendi obligamur
duorum malorum praesentium eligere illud, quod
majus videbitur. Nam mors certa majus malum
est, quam pugna. Sed duorum malorum impossibile
est non eligere minus. Tali ergo pacto teneremur

ad impossibile, quod naturae pactorum repugnat.
Pactum de §e 19. Similiter neque tenetur quisquam pactis ullis
3333 min. ad se accusandum, vel alium, cujus damnatione vita
sibi acerba futura est. Itaque neque pater in filium,
neque conjux in conjugem, neque filius in patrem,
neque quisquam in eum sine quo ali non potest, tes-
timonium dicere obligatur ε frustra enim est testi-
monium, quod a natura corrumpi praesumitur.

Quamvis autem pacto ad se accusandum aliquis non

teneatur, in quaestione tamen publica ad responden· ·

dum cruciatu cogi potest. Responsiones autem illae
facti testimonium non sunt, sed investigandae veri—
tatis adjumenta. Ita ut sive verum sive falsum
cruciatus respondeat, sive non omnino respondeat,
jure faciat.

