DE Loco APPARENTE OBJECTI, Ero. 63

quam culminans; id quod est contra experientiam sacr. 11.
factam a doctissimo Gassendo, quam refert in epis- ⁷·
tola de sole humili et sublimi. Praeterea, quando
aliquid videtur majus propter refractionem quam
sine refractione, videtur semper sub angulo visorio
majore in refractione quam sine refractione; ut (in
fig. 5) angulus LFM major est quam K FA, cum
tamen objecta D C, Β Α, quorum imagines sunt
ML, KA, sint aequalia. Ae si quis observaverit
accurate sub quibus angulis visoriis videntur duae
stellae fixae, positae in eodem circulo verticali‚ in di-
versis super horizontem altitudinibuS, id quod feeit
etin commentarios suos retulit idem doctissimus
GassendUS, inveniet idem quod ille, nempe, eas
stellas videri sub majore semper angulo prout supra
horizontem magis elevantur. Id quod argumenti
loeo est, nullam esse omnino in ea atmosphaera re-
fractionem. Nam puncto G (figurae 6) posito pro
centro terrae, in hujus superficie sit oculus F, et eo·-
dem G centro ducti duo circuli, alter in superficie
extima atmosphaerae qui sit E H, alter A D in ea dis-
tantia ab oculo quam videntur habere stellae fixae ;
sitque F D horizon, arcusque A D divisus trifariam
rectis F B, F C. Manifestum est angulum A F B
majorem esse angulo B F C, et hune rursus angulo
D F C, idque sine ulla omnino refractione. Causa
itaque, quare astra in horizonte majora apparent
quam supra horizontem, aliunde petenda est.

8. Ponamus itaque atmosphaeram non esse eorpus
ψ homogeneum, sed guttulis pulvisculisque ex aqua et
terra elevatis interspersum, qualia corpora sunt ne-
bulae, quarum aliae magis, aliae sunt minus spissae.

J am, quoniam astra omnia, tam ea quae terrae
proxima quam ea quae remotissima sunt, apparent

