 

DE APPE'rlTU ET FUGA, ETc. 103

Et, caeteris paribus, quod pluribus bonum, quam
quod paucioribus. Nam generalius et specialius
differunt ut majus et minus.

Bonum recipere quam non perdidisse, melius.
Nam rectius aestimatur propter memoriam mali.
Itaque convalescere quam non decubuisse, melius.

15. De jucundis quorum est satietas, quales sunt
voluptates carnis, quia jucunditas eorum fastidio
compensatur, et nimis nota sunt, et eorum aliqua
faetent, nihil dicam. Summum bonum, sive ut vo-
catur, felicitas et finis ultimUS, in praesente vita re-
periri non potest. Nam si finis sit ultimus, nihil
desideratur, nihil appetitum unde sequitur non
modo nihil ab eo tempore ipsi esse bonum, sed ne
sentire quidem hominem. Omnis enim sensio cum
aliquo appetitu vel fuga conjuncta est3 et non sen-
tire est non vivere.

Bonorum autem maximum est, ad fines semper
ulteriores minime impedita progressio, Ipsa cupiti
fruitio, tunc cum fruimur, appetitus est, nimirum
motus animi fruentis per partes rei qua fruitur.
Nam vita motus est perpetuus, qui, cum recta pro-
gredi non potest, convertitur in motum circularem.

 

CAPUT XII.

DE AFFECTIBUS, SIVE PERTURBATIONIBUS ANIMI.

1. Perturbatio animi quid. 2. Gaudium et odium. 3. Spes et
metus. 4. Ira. 5. Metus invisibilium. 6. GlorIatio et pudor.
7. Risus et fletus. 8. Amor rerum externarum. 9. Sui aestimatio
10. Misericordia. 11. AEmulatio et invidia. 12. Admiratio-

l. AFFECTUS sive perturbationes animi sunt appe-
titionis et fugae species, assumptis differentiis ab

SECT. 11.

11.

Summum
bonum.

perturbatio
anirni quid.

