SECT. 11.

12.

Gaudium
et odium.

Spes et metus.

104 DE HOMINE.

objectorum, quae appetimus fugimusve, diversitate
et circumstantiis. Dicuntur autem perturbationes,
propterea quod officiunt plerumque rectae ratioci-
nationi. Officiunt autem ratiocinationi rectae in eo,
quod contra bonum verum pro apparente et prae-
sentissimo bono militant, quod plerumque, per-
pensis omnibus adjunctis, invenitur esse malum.
Nam ex foedere animi et corporis est, ut initium
quidem exequendi ab appetitu, consilium autem a
ratione sit. Itaque, cum bonum verum in longin-
quum prospiciendo quaerendum sit, id quod rationis
opus est, arripit appetitus bonum praesens, non prae-
visis quae ipsi necessario adhaerent majora mala. Per-
turbat ergo et impedit operationem rationis; unde
recte dicitur perturbatio.

C onsistunt autem affectus in diversis motibus san-
guinis et spirituum animalium, prout se varie modo
expandunt, modo ad fontem se recipiunt; quorum
motuum causae sunt phantasmata circa bonum et
malum ab objectis in animo excitata.

2. Quatenus concipitur ab aliquo bonum sibi ad-
veniens, sine compensatione ullius mali consequen-
tis, quae boni fruitio est, affectus vocatur gaudium.
Contra autem, qui concipit malum sibi incumbens-
sine conceptu boni quod malum illum compenset,
affectus ejus vocatur odium ; et malum omne, qua-
tenus incumbit, odiosum dicitur. Itaque mala, quae
neque superare neque evitare possumus, odimus.

3. Quando vero concipimus una cum malo mu-
tationem ejus per modum aliquem, quo ipsum
malum evitetur, affectus ille oritur quam vocamus
Spem. Similiter, si incumbente bono concipimus
modum aliquem quo amittatur, vel si malum ali-
quod illi connexum trahi imaginamur, metus dicitur.

