SECT. 111.

7.

248 IMPERIUM.

naturali unusquisque civium suae conservationi suo
providere arbitrio potest. Secundo, si civitas ve-

quibusmodis nerit in potestatem hostium, ita ut resisti eis non

civis subjec-

tionenbffimr, possit, intelligitur is, qui prius summam habebat

potestatem, eam jam amississe. Cives enim, cum
omnem conatum fecerint ne in manus hostium
venirent, pacta, quae inierunt singuli cu'm singulis
de obedientia praestanda, adimplerunt. Et quae
promiserint postea victi, necis vitandae causa, ea
quoque ut praestent omni conatu laborandum est.
Tertio, in monarchia, (nam δῆμος et curia optima-
tum deficere non possunt), si successor nullus om-
nino appareat, omnes cives obligationibus suis
liberantur. Nemo enim teneri intelligitur, qui cui
tenetur nescit3 quia praestatio in tali casu esset
impossibilis. Atque his tribus modis a subjectione
civili in libertatem omnium ad omnia, hoc est, na-
turalem et belluinam, (nam status naturae ad statum
civilem, hoc est, libertas ad subjectionem, eam ha-
bet proportionem, quam cupiditas ad rationem, vel
bellua ad hominem), simul se recipiunt cuncti cives.
Praeterea vero, singuli cives liberari subjectione
jure possunt voluntate ejus, penes quem summum
est imperium; nimirum si solum verterint: quod
duobus modis accidere potest; vel permissione, ut
si quis venia impetrata alio volens habitatum abit ;
vel jussu, ut exsul. Utroque casu liber erit legibus
prioris civitatis, propterea quod obstringitur legibus
posterioris.

