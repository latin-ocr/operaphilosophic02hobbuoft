SECT. 11.

14.
b-*r-—d

Quae sint quae re-
ligiones mutant.

128 DE HOMINE.

Inusitata omnia, portenta, et ostenta, quia Dii per
illa videbantur ventura ostendere, dicebantur. Eti-
am sortibus diversorum generum utebantur, id est,
in omnibus fortuitis fortunam suam experiebantur.
Caeterum innumeros alios modos divinationis, ne
stultitia hominum nimis diu immorer, praetereo.
13. Quae religiones mutant duae solent esse res,
ambae in sacerdotibus; dogmata absurda, et reli-
gioni, quam docent, contrarii mores. Erraverunt
enim homines prudentes ecclesiae Romanae cum
vulgi ignorantia eo usque abuti se posse arbitra-
bantur, ut sperarent efficere se posse ut verba, inter
se pugnantia, non modo tunc sed semper vulgo cre-
derentur. Paulatim eruditur vulgus, et verborum,
quibus utitur, tandem aliquando vim intelligit. Ex
quo fit, ut cum doctores religionis ea, quae non co-
haerent inter se, non modo ipsos loqui videant, sed
etiam alios ita loqui religiose jubere, proni sint tum
ipsos contemnere ut ignorantes, tum ipsam religio-
nem ut falsam suspicari, et eam aut corrigere aut
ejicere e civitate. Cavendum ergo imprimis est doc-
toribus religionis ne regulis colendi Deum quicquam
immisceant ex doctrina physicorum. Nam evitari vix
potest, cum rerum naturalium nullam habeant scien-
tiam, quin aliquando incidant in propositiones ab·
surdas ; quae postea, etiam ab indoctis detectae, faci-
ant ut omnia quae docebunt contemnantur ; quem-
admodum detecta a Luthero doctorum Romanorum
ignorantia, non modo magnam partem religionis
Romanae tum in nostra, tum in aliis gentibus abolevit,
sed etiam ipsas gentes avulsit a Romana clientela.
Quod si de transubstantiatione, id est, de natura, cor-
poris et loci, de libero arbitrio, id est, de natura volun-
tatis et intellectus, et de aliis rebus, quas brevitatis

